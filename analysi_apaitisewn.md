## 1. Σκοπός του Συστήματος
Ο βασικός σκοπός είναι η δημιουργία μίας διαδικτυακής πλατφόρμας μέσω της οποίας θα διευκολύνονται οι γονείς να επιλέγουν δραστηριότητες για τα παιδιά τους με βάση διάφορα κριτήρια, όπως η ηλικία, το είδος της δραστηριότητας, το κόστος της κ.ά.. Επιπλέον, αποσκοπούμε στη προώθηση και ανάδειξη των παρόχων και των υπηρεσιών τους. 

## 2. Κατηγορίες χρηστών

### 2.1. Ανώνυμος χρήστης

Ο ανώνυμος χρήστης μπορεί να είναι οποιοσδήποτε και του δίνεται η
δυνατότητα να περιηγηθεί στις σελίδες της πλατφόρμας μας. Με αυτό
τον τρόπο, μπορεί να ενημερωθεί γενικά για τις διάφορες υπηρεσίες και
παροχές που προσφέρονται και, στη συνέχεια, αν ο ίδιος επιθυμεί να
κάνει χρήση των υπηρεσιών αυτών, του παρέχεται η δυνατότητα να
δημιουργήσει λογαριασμό είτε ως πάροχος είτε ως γονέας.

### 2.2. Γονέας

Ο γονέας είναι ένας από τους βασικότερους χρήστες του συστήματος.
Αρχικά, έχει όλα τα δικαιώματα που έχει και ένας ανώνυμος χρήστης.
Επιπλέον, ο κάθε γονέας διαθέτει έναν προσωπικό λογαριασμό, μέσω του
οποίου μπορεί να αποκτήσει πρόσβαση σε πληθώρα υπηρεσιών. Πιο
συγκεκριμένα, μπορεί να αναζητήσει και να βρει δραστηριότητες, για τις
οποίες ενδεχομένως να ενδιαφέρονται τα παιδιά του. Ακόμα, διαθέτει ένα
προπληρωμένο ηλεκτρονικό πορτοφόλι, που του παρέχει την δυνατότητα
να αγοράσει ηλεκτρονικά εισιτήρια για κάποιες από τις παραπάνω
δραστηριότητες. Ανάλογα με το πόσο ενεργός και δραστήριος είναι ένας
γονέας, του προσφέρονται από τη πλατφόρμα αντίστοιχες προσφορές και
επιβραβεύσεις. Επίσης, ενθαρρύνεται να βαθμολογεί και να σχολιάζει
κάθε υπηρεσία που χρησιμοποιεί, επηρεάζοντας παράλληλα, είτε θετικά
είτε αρνητικά, την υπόληψη των παρόχων αυτών. Τέλος, έχει την
δυνατότητα άμεσης επικοινωνίας με οποιονδήποτε από τους παρόχους
αλλά και με τους διαχειριστές της πλατφόρμας.

### 2.3. Πάροχος Υπηρεσιών

Ένας πάροχος υπηρεσιών μπορεί να είναι κάποιο φυσικό πρόσωπο, μία
εταιρεία, ένας δήμος, ένας αθλητικός όμιλος κ.λπ., με τη προϋπόθεση ότι
έχει ταυτοποιηθεί και έχει ελεγχθεί από τους διαχειριστές του
συστήματος. Κάθε πάροχος δημιουργεί έναν λογαριασμό, μέσω του
οποίου μπορεί να έχει πρόσβαση στις υπηρεσίες της πλατφόρμας.
Ειδικότερα, η βασική δυνατότητα που έχει ένας πάροχος είναι η
δημιουργία, η προώθηση και η διαχείριση ιδιωτικών ή δημόσιων
εκδηλώσεων και δραστηριοτήτων για παιδιά. Ομοίως με τους γονείς,
ανάλογα με την ενεργητικότητά του στα πλαίσια της πλατφόρμας χαίρει
και εκείνος διαφόρων επιβραβεύσεων και προσφορών. Τέλος, του
προσφέρεται η δυνατότητα επικοινωνίας με τους γονείς αλλά και με τους
διαχειριστές του συστήματος, με σκοπό τη καλύτερη λειτουργία και
επίλυση προβλημάτων.

### 2.4. Διαχειριστής

Η τελευταία κατηγορία χρηστών είναι οι διαχειριστές του συστήματος.
Εκείνοι είναι υπεύθυνοι για την ορθή, ασφαλή και εύρυθμη λειτουργία
της πλατφόρμας. Καταρχάς, είναι αναγκαίο να ελέγχουν τη
δραστηριότητα και τη συμπεριφορά των χρηστών(γονέων και παρόχων).
Ανάλογα με τη συμπεριφορά αυτών, οι διαχειριστές μπορούν να τους
αναθέτουν ή να τους ανακαλούν ρόλους ή δικαιώματα και να τους
μπλοκάρουν από τη πλατφόρμα. Ακόμα έχουν τη δυνατότητα διαγραφής
εκδηλώσεων, σε περίπτωση που αυτές δεν πληρούν τις απαραίτητες
προϋποθέσεις. Επιπροσθέτως, μέσα στις αρμοδιότητές τους υπάγεται η
προσφορά βοήθειας σε πιθανά προβλήματα των χρηστών σε ό,τι αφορά
το λογαριασμό τους, όπως για παράδειγμα η επαναφορά κωδικών
πρόσβασης κ.ά.


## 3. Περιορισμοί, Παραδοχές και Απαιτήσεις

### 3.1. Περιορισμοί Χρηστών

Σε ό,τι αφορά τους χρήστες έχουμε κάνει τις εξής παραδοχές:

#### 3.1.1. Ανώνυμος χρήστης

Ο χρήστης δεν μπορεί να αλληλεπιδράσει με την πλατφόρμα παρά μόνο να περιήγηθει στις σελίδες της.

#### 3.1.2 Γονέας

Προκειμένου να λάβει κάποιος δικαιώματα γόνεα πρέπει να πραγματοποιήσει εγγραφή ή να συνδεθεί στην πλατφόρμα μας.
Επιπλέον, δεν μπορεί να περιηγηθεί στις σελίδες δημιουργίας event καθώς εκείνες απευθύνονται μόνο στους παρόχους.


#### 3.1.3. Πάροχος

Για να λάβει κάποιος δικαιώματα παρόχου πρέπει να πραγματοποιήσει εγγραφή ή να συνδεθεί στην πλατφόρμα μας.
Εντελώς ανάλογα με παραπάνω, ένας πάροχος δεν έχει την δυνατότητα να αγοράσει εισιτήριο για κάποιο event.

#### 3.1.4. Διαχειριστής

Για να χρησιμοποιήσει κάθε διαχειριστής την πλατφόρμα μας πρέπει να συνδεθεί.
Με σκοπό να διασφαλιστεί η ασφάλεια της πλατφόρμας, δεν του επιτρέπεται η πρόσβαση σε κωδικούς γονέων και παρόχων, καθώς επίσης και στο πορτοφόλι των γονέων.


### 3.2. Απαιτήσεις Χρηστών

#### 3.2.1. Ανώνυμος χρήστης

Η μοναδική απαίτηση που υπάρχει για τον χρήστη είναι να μπορεί να περιήγηθεί στις βασικές σελίδες της πλατφόρμας μας. 

#### 3.2.2. Γονέας

Κατά την εγγραφή του θα πρέπει να παρέχει στο σύστημα τα εξής :
* Όνομα
* Επίθετο
* Ε-mail
* Κωδικό πρόσβασης
* Επαλήθευση κωδικού πρόσβασης

Κατόπιν, πρέπει να διαβάσει και να αποδεχτεί τους όρους και προυποθέσεις της πλατφόρμας μας.

Στην συνέχεια θα μπορεί να συμπληρώσει πληροφορίες μέσω του προφίλ του όπως:
* Αριθμός παιδιών 
* Ηλικίες παιδιών
* Τόπος διαμονής
* Ενδιαφέροντα ( με την μορφή έτοιμων tag)
* Φωτογραφία

Κάθε γονέας θα διαθέτει ένα ξεχωριστό ηλεκτρονικό πορτοφόλι στο οποίο θα μπορεί να εισάγει χρήματα μέσω πιστωτικής κάρτας,paysafe και paypal τα οποία θα μετατρέπονται σε πόντους της πλατφόρμας το οποίο χρησιμοποιείται σε όλες τις συναλλαγές.
Κάθε γονέας θα μπορεί να αγοράζει εισητήρια για τα events που τον ενδιαφέρουν.
Επίσης θα μπορεί να αξιολογεί κάθε event για το οποίο αγόρασε εισητήριο.

#### 3.2.3. Πάροχος

Κατά την εγγραφή του θα πρέπει να παρέχει στο σύστημα τα εξής και να αποδεχτεί τους όρους και προυποθέσεις της πλατφόρμας μας :
* Όνομα
* Επίθετο
* ΑΦΜ
* Διεύθυνση
* Τηλέφωνο
* E-mail
* Όνομα εταιρίας
* Κωδικό πρόσβασης
* Επαλήθευση κωδικού πρόσβασης

Στην συνέχεια θα πρέπει να επιβεβαιωθεί από έναν διαχειριστή μας.
Θα μπορεί να δημιουργεί events παρέχοντας τις εξής πληροφορίες :
* Όνομα event
* Τόπος διεξαγωγής του event
* Τιμή εισητηρίου
* Φωτογραφία( με τοποθέτηση υδατογραφήματος για προστασία πνευματικών δικαιωμάτων )
* Σύντομη περιγραφή του event
* Τags κατηγορίας
* Ενδεικτικές ηλικίες
* Ωράριο
* Ημερομηνία

Ο πάροχος θα μπορεί να ακυρώσει το event του αλλά όχι να το τροποποιήσει. 

#### 3.2.4. Διαχειριστής

Θα πρέπει να ελέγχουν την σύμφωνη με τους όρους και τις προὑποθέσεις συμπεριφορά των χρηστών του site. Αν κρίνουν ότι παραβιάζουν όρους θα μπορούν να ανακαλούν ρόλους και δικαιώματα αλλά ακόμα και να μπλοκάρουν χρήστες από την πλατφόρμα. 
Επιπροσθέτως θα μπορούν να διαγράφουν events.
Θα πρεπει να μπορούν να κάνουν reset τον κωδικό κάθε χρήστη αλλά χωρίς να έχουν πρόσβαση σε αυτόν.
Θα πρέπει να κάνουν ταυτοποίηση και έγκριση των παρόχων.
Τέλος, ο διαχειριστής θα μπορεί να περιηγηθεί είτε ως γονέας είτε ως πάροχος μέσα στην πλατφόρμα, έτσι ώστε να μπορεί να έχει καλύτερη εποπτεία για τον τρόπο λειτουργίας του συστήματος.

### 3.3. Περιορισμοί Συστήματος

Η πολιτική ακύρωσης εισητηρίων εναπόκειται στις επιθυμίες του εκάστοτε παρόχου. Πιο συγκεκριμένα, του δίνεται η δυνατότητα να ακολουθήσει ελαστική, μέτρια ή αυστηρή πολιτική ακύρωσης εισητηρίων.

### 3.4. Απαιτήσεις Συστήματος:

#### 3.4.1. Λειτουργικές

* Το σύστημα θα πρέπει να ενθαρύνει την αξιόλογηση των events από τους χρήστες επιβραβεύοντας τους.
* Θα πρέπει επίσης να διατηρεί ιστορικό των events του κάθε γονέα. 
* Να μπορεί να παρέχει suggestions σε κάθε γονέα. 
* Να επιβραβέυει τους γονείς που χρησιμοποιούν συστηματικά την πλατφόρμα. 
* Το σύστημα θα πρέπει να υποστηρίζει μια διαλειτουργικότητα με την υπηρεσία Google maps.
* Υλοποίηση search bar για την αναζήτηση των διαθέσιμων events.

#### 3.4.2. Μη-λειτουργικές

* Προκειμένου να εξασφαλήσουμε την διαθεσιμότητα του συστήματος ακόμα και σε περιπτώσεις βλάβης θα υποστηρίξουμε  back-up της βάσεις δεδομένων.(?)
* Για την ασφάλεια του συστήματος θα υποστηρίζει το πρωτόκολλο https. 
* Επίσης ο κωδικός του κάθε χρήστη στις βάσεις θα είναι κρυπτογραφημένος. 
* Επεκταση της πλατφόρμας με την δημιουργία αντίστοιχης εφαρμογής για λογισμικά iOS και Android.
* Η πλατφόρμα θα πρέπει να είναι αποκρίσιμη σε πραγματικό χρόνο στις δράσεις του χρήστη. 
* Το site θα πρέπει να είναι ελαφρύ.

#### 3.5.Παραδοχές

Από την στιγμή που αγόρασε ο χρήστης εισητήριο για ένα event θεωρούμε ότι παρευρέθηκε και συνεπώς μπορεί να το αξιολογήσει.
Η πλατφόρμα θα είναι αρχικά διαθέσιμη μόνο για δημιουργία event εντός του λεκανοπεδίου Αττικής.



### 4. Επιχειρησιακοί Κανόνες

#### 4.1. Βιωσιμότητα

Βασική απαίτηση της πλατφόρμας που σχεδιάζουμε είναι να είναι οικονομικά βιώσιμη για αρχή και εν συνεχεία κερδοφόρα. Για αυτό λαμβάνουμε τις σχεδιαστικές αποφάσεις που παρουσιάζονται παρακάτω, σχετικά με τις διαφημίσεις, τις χορηγίες, τις συνδρομές, το ηλεκτρονικό πορτοφόλι, τους πόντους και την αγορά των εισητηρίων.

#### 4.2. Διαφημίσεις

Στις διάφορες σελίδες της πλατφόρμας θα εμφανίζονται διαφημιστικά banners σε σημεία και διαστάσεις που να μη χαλάνε την αισθητική της σελίδας. Οι διαφημίσεις αυτές θα είναι διαφορετικές για κάθε χρήστη και θα επιλέγονται αλγοριθμικά από κάποια τρίτη οντότητα (πχ Google, Yahoo).

Συγκεκριμένα:
Στον Ανώνυμο Χρήστη θα εμφανίζονται όλες οι διαφημίσεις
Στον Γονέα και στον Πάροχο Υπηρεσιών θα εμφανίζονται μόνο ένα ή δύο διαφημιστικά banners σε κάθε σελίδα. Τα μέρη της σελίδας όπου θα εμφανιζόταν στον Ανώνυμο Χρήστη διαφημιστικό, θα εμφανίζουν στοιχεία του προφίλ του Γονέα ή Παρόχου Υπηρεσιών ή τίποτα.
Ο Διαχειριστής θα έχει την επιλογή να περιηγηθεί ως Ανώνυμος Χρήστης, ή ως Γονέας ή ως Πάροχος, και θα βλέπει τις αντίστοιχες διαφημίσεις.


#### 4.3. Χορηγίες

Θα υπάρχει χώρος στη σελίδα για τοποθέτηση διαφημιστικού μηνύματος από χορηγό. Ο χώρος θα είναι αρκετά εμφανής και το μήνυμα του χορηγού θα εμφανίζεται σε όλους τους χρήστες. Ο χορηγός και το μήνυμά του θα επιλέγονται/εγκρίνονται από εμάς ώστε να μη συγκρούονται με τη νοοτροπία ή την αισθητική της σελίδας.
Ποσοστό επί Τιμής Πώλησης Εισιτηρίου

Για κάθε εισιτήριο που θα πωλείται μέσω της πλατφόρμας θα αποσπάται ένα ποσοστό επί της τιμής. Αυτό δεν θα είναι πολύ μεγάλο ώστε να μην αποθαρρύνονται οι Πάροχοι από τη χρήση της πλατφόρμας.


#### 4.4. Μηνιαία/Ετήσια Συνδρομή Παρόχου

Ένας Πάροχος για να χρησιμοποιήσει την πλατφόρμα καλείται να πληρώνει μια μηνιαία συνδρομή. Αυτό επιτρέπει στην πλατφόρμα να έχει κέρδος ακόμη και αν ένας Πάροχος οργανώσει μια δραστηριότητα με ελεύθερη είσοδο. Επίσης επιβεβαιώνει τον επαγγελματισμό του Παρόχου και αυξάνει τις πιθανότητες ένας Γονέας να μείνει ευχαριστημένος από μια δραστηριότητα.


#### 4.5. Πόντοι - Ηλεκτρονικό Πορτοφόλι

Κάθε Γονέας θα έχει ένα ηλεκτρονικό πορτοφόλι το οποίο θα περιέχει πόντους. Θα υπάρχει κάποια ισοτιμία πόντων σε ευρώ, αλλά όλες οι συναλλαγές μεταξύ Γονέα - πλατφόρμας θα έχουν ως συνάλλαγμα τους πόντους. Το ηλεκτρονικό πορτοφόλι θα έχει ένα pin ή password που θα ζητείται κατά τη συναλλαγή.

Ένας Γονέας θα έχει τη δυνατότητα να εισέλθει στο ηλεκτρονικό του πορτοφόλι, όπου θα υπάρχουν αναλυτικά όλες οι συναλλαγές του.


#### 4.6. Τρόπος Αγοράς Εισιτηρίου

Σκοπός είναι να βελτιστοποιηθεί η εμπειρία χρήσης του Γονέα κατά την αγορά εισιτηρίου. Για αυτό το λόγο αν ο Γονέας έχει αρκετούς πόντους για κάποια συναλλαγή στο ηλεκτρονικό πορτοφόλι θα του ζητείται μόνο το pin για να την πραγματοποιήσει. Αν δεν έχει αρκετούς πόντους θα καλείται να εισάγει στο ηλεκτρονικό πορτοφόλι πόντους με κάποιον από τους διαθέσιμους τρόπους.


#### 4.7. Τρόποι Εισαγωγής Πόντων στο Ηλεκτρονικό Πορτοφόλι

Ο Γονέας θα έχει την επιλογή να εισάγει όποιο ποσό θέλει και να το μετατρέψει σε πόντους. Αυτό θα γίνεται μέσω διάφορων τραπεζικών καρτών καθώς και μέσω άλλων υπηρεσιών όπως το PayPal. 
Ο Γονέας θα έχει επίσης την επιλογή να γίνει συνδρομητής. Ως συνδρομητής θα πληρώνει κάποιο μηνιαίο ποσό, το οποίο θα μετατρέπεται σε πόντους και θα εισάγεται στο ηλεκτρονικό του πορτοφόλι. Η μετατροπή ευρώ σε πόντους θα είναι πιο συμφέρουσα για ένα συνδρομητή ώστε να έχει κίνητρο ο Γονέας  να γίνει συνδρομητής.

Από επιχειρησιακή οπτική, τα μηνιαία έσοδα από συνδρομές είναι πιο αξιόπιστη και σταθερή πηγή εσόδων και σκοπός είναι να μεγιστοποιηθεί ο αριθμός των συνδρομητών ώστε να μεγιστοποιηθεί το κέρδος.

Τέλος,θα υπάρχει υποδομή για Gamification, το οποίο μπορεί να επιβραβεύει με πόντους τους γονείς που βελτιώνουν την υγεία της πλατφόρμας (πχ αν κάνει πολλές κριτικές σε Παρόχους, ή αν είναι πολύ συχνός χρήστης κλπ).





## 5. Τεχνικές Προδιαγραφές του Συστήματος


#### 5.1. Τεχνολογίες 

Για την τεχνική υλοποίηση του συστήματος χρησιμοποιείται το MEAN stack. Το MEAN πρόκειται ουσιαστικά για μία full-stack Javascript υλοποίηση της εφαρμογής, που σημαίνει ότι σε όλα τα επίπεδά της, από τον client μέχρι τον server και τη βάση δεδομένων γίνεται χρήση javascript. Τα αρχικά MEAN σημαίνουν:

* MondoDB (M) : η βάση δεδομένων που θα χρησιμοποιηθεί, η οποία είναι μία open source NoSQL βάση δεδομένων που βασίζεται στο document-oriented μοντέλο σχεδίασης δεδομένων.
* Express (E) : πρόκειται για ένα ευέλικτο και ισχυρό Node.js framework για web εφαρμογές.
* Angular (A) : Η Angular είναι επίσης ένα open source framework για τη δημιουργία σύνθετων εφαρμογών στον browser
* Node.js (N) : Το Node.js είναι ενα επίσης open source runtime environment για την πλευρά του server και για δικτυακές εφαρμογές. Είναι single threaded και παρέχει μία αρχιτεκτονική καθοδηγούμενη από events(π.χ. το πάτημα ενός κουμπιού από τον χρήση). Τα events πραγματοποιούνται ασύγχρονα, γεγονός που μας δίνει τη δυνατότητα την ίδια στιγμή να εξυπηρετούμε διαφορετικά events με αποτέλεσμα να βελτιώνεται όλη η λειτουργία και η κλιμακωσιμότητα του συστήματος.



#### 5.2. Wireframes και interfaces

Η αρχική σελίδα της ηλεκτρονικής πλατφόρμας μας είναι η εξής

![alt text](https://github.com/nwlis/SoftEng/blob/master/wireframes_user/homepage.PNG)

**Directives**
Από το παραπάνω σχήμα, παρατηρούμε ότι οι σελίδες αποτελούνται από τρία μέρη.
Το πρώτο είναι το navigation bar που βρίσκεται πάνω μέρος της σελίδας.
Το δεύτερο μέρος της σελίδας είναι το σημαντικό μέρος της και κάθε φορά μεταβάλλεται ανάλογα με το url ή ισοδύναμα με το τι ψάχνει κάθε φορά ο κάθε τύπου χρήστης.
Το τρίτο μέρος είναι το footer directive και βρίσκεται στο κάτω μέρος της σελίδας, το οποίο περιέχει συνεχώς ανεξάρτητα με το url της σελίδας και ανεξάρτητα από τον τύπο του χρήστη, τα ίδια στοιχεία.
*Στην συνέχεια, στις σελίδες σαν footer directive θα εννοούνται τα περιεχόμενα του footer όπως φαίνονται στην αρχική σελίδα. Τα περιεχόμενα αυτά είναι τα εξής και χωρίζονται σε 4 μέρη.
Το πρώτο μέρος του footer είναι η εικόνα του logo των Heapsters. Το δεύτερο μέρος είναι τέσσερα links, «Σχετικά με εμάς!», «Όροι», «Επικοινωνία» και «Συχνές Ερωτήσεις και Απαντήσεις». Το τρίτο μέρος αφορά τα κοινωνικά δίκτυα των Heapsters. Το τέταρτο και τελευταίο μέρος είναι ένα κουμπί για δωρεά από οποιονδήποτε στους Heapsters.

**Anonymous user:**
Ο ανώνυμος χρήστης απλά μπορεί να πατήσει το κουμπί, το μεγάλο κουμπί «Αναζήτηση Δραστηριότητας», προκειμένου να μπορέσει να αναζητήσει κάποια δραστηριότητα που τον ενδιαφέρει.

**Anonymous Search**

![alt text](https://github.com/nwlis/SoftEng/blob/master/wireframes_user/anonymous_search.PNG)